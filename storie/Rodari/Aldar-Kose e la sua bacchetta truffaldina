Aldar-Kose e la sua bacchetta truffaldina

Un giorno un mercante udì la storia di Aldar-Kose e del suo mantello magico.
-Non è dificile imbrogliare un idiota.Ma Aldar-Kose non imbroglierebbe certo me.
Quando Aldar-Kose lo seppe, dichiarò:
-Il mercante ha ragione.
Non è difficile imbrogliare un idiota. Ma io riuscirò a farla anche a lui.
Aldar-Kose incontrò il mercante nella steppa.
-Caro mercante, ho sentito che l'altro giorno avete detto qualcosa di me.
-È vero, -rispose il mercante. -Tu sei un noto furfante. Hai imbrogliato tanta gente, ma a me non riuscirai a farla. Questo ho detto.
Aldar-Kose rise:
-Potrei probabilmente imbrogliarvi qui e subito. Ma non ho portato con me la mia bacchetta truffaldina. Prestatemi il vostro cavallo, andrò a prenderla e imbroglierò anche voi.
Il mercante prestò il cavallo ad Aldar-Kose, e Aldar-Kose tornò a casa di corsa. Qui giunto, mise il cavallo in stalla, gli tagliò la coda e ritornò dal mercante. Strada facendo seppellì la coda del cavallo sotto terra, lasciando fuori soltanto la cima. Raggiunse il mercante e si lamentò
dicendo:
-Avete un cavallo ben ostinato. A un certo punto ha cominciato
ad impennarsi, mi ha buttato a terra e quindi si è sprofondato nel suolo.
Gli è rimasto fuori soltanto un ciuffo di coda.
Il mercante rimase di stucco.
-S'è mai sentita una cosa del genere?
-Eppure è proprio così! Venite a vedere! -disse Aldar-Kose e guidò il mercante nel punto dov’era sepolta la coda.
-Ecco qui, vedete? Soltanto la cima della coda è rimasta fuori.
Il mercante afferrò la coda e cominciò a tirare.
-Non tirate così forte, -gridò Aldar-Kose. -Gli strapperete la coda.
Ma il mercante continuò a tirare ﬁnché veramente strappò la coda dal suolo.
-Ecco, avete visto? Ve l'avevo detto che  avreste strappato la coda! Ora non potrete più dissotterrare il cavallo, -disse Aldar-Kose e se ne andò a casa. Così il mercante si ebbe il fatto suo.
