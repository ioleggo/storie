Topolino, fedele amico

La salsiccia stava piangendo amaramente. E il cancello le domandò:
- Perché piangi tanto, salsiccia?
- Che altro potrei fare, visto che il topolino, nostro fedele amico, poco fa è annegato?
- Oh cielo, che farò io? Salterò fuori dai miei cardini.
E il cancello saltò fuori dai suoi cardini.
La siepe vide il cancello fuori dai cardini e  domandò:
- Cancello, perché sei saltato fuori dai cardini?
- Perché? Perché il topolino, nostro fedele amico, poco fa è annegato. La salsiccia sta piangendo, ed io sono saltato fuori dai cardini.
La siepe stette un po' a pensare. Quindi disse:
- Allora io crollerò.
E così detto crollò. Proprio in quel momento passava a volo una gazza, che avrebbe voluto posarsi un poco sulla siepe. Vedendola per terra cominciò a strillare:
- Perché sei crollata proprio adesso?
- Sono crollata perché il topolino, nostro fedele amico, poco fa è annegato. La salsiccia sta piangendo, il cancello è uscito fuori dai cardini, e io sono crollata.
La gazza disse:
- Allora io mi legherò le zampe. 
Difatti si legò le zampette con un pezzo di corda e volò nella foresta, dove si fermò su un albero.
- Salve, gazza, perché mai ti sei legata le zampe? - le domandò la foresta.
- Che cosa potrei fare d'altro? Il topolino, nostro fedele amico, poco fa è annegato. La salsiccia sta piangendo, il cancello e uscito dar cardini, la siepe è crollata, e io mi sono legata le zampe. E tu che cosa farai?
- Io mi lascerò cadere a terra dal dolore.
E infatti, albero dopo albero, la foresta cadde tutta a terra. Proprio in quel momento arrivò un cervo, il quale rimase a bocca aperta nel veder cadere tutti gli alberi d'una foresta tanto bella.
- Foresta, foresta cara, perché ti stai lasciando cadere per terra?
- E che altro dovrei fare? Il topolino, nostro fedele amico, poco fa è annegato. La salsiccia sta piangendo, il cancello è uscito fuori dai cardini, la siepe è crollata, la gazza si è legata le zampe ed io mi lascio andare per terra.
- Allora io mi strapperò le corna.
E difatti il cervo si strappò le corna sparpagliandole a pezzi qua e là. Corse poi senza saper dove, ﬁnché arrivò a una fontana che  domandò:
- Perché ti sei strappato le corna?
- Mi sono strappato le corna perché il topolino, nostro fedele amico, poco fa è annegato. La salsiccia sta piangendo, il cancello è uscito fuori dai cardini, la siepe è crollata, la gazza si è legata le zampe, la foresta s'è lasciata cadere a terra ed io mi sono strappato le corna.
- Allora io diventerò fango - disse la fontana.
E infatti diventò tutta fangosa, proprio nel momento in cui stava arrivando la figlia di un contadino ad attingere acqua.
- Perché sei diventata tutta fango, mia fontana? - gridò la ragazza.
- Perché il topolino, nostro fedele amico, poco fa è annegato. La salsiccia sta piangendo, il cancello è uscito fuori dai cardini, la siepe è crollata, la gazza s'è legata le zampe, la foresta s'è lasciata cadere a terra, il cervo s'è strappato le corna ed io sono diventata di fango. E tu che farai?
- Io romperò la mia caraffa in cento pezzi, - rispose la ﬁglia del contadino.
E ruppe la sua caraffa in cento pezzi. Arrivò a casa proprio mentre sua madre stava facendo la pasta per un dolce,
- Che ne hai fatto della carafa dell'acqua? - chiese alla figlia.
- Oh, mamma, non hai sentito? Il topolino, nostro fedele amico, poco fa è annegato. La salsiccia sta piangendo, il cancello è uscito fuori dai cardini, la siepe è crollata, la gazza s'è legata le zampe, la foresta s'è lasciata cadere a terra, il cervo si è strappato le corna, la fontana è diventata tutta fango, ed io ho rotto la caraffa in cento pezzi.
La contadina disse:
- Ed io che farò? Rovescerò mezzo chilo di sale nella pasta del dolce.
E, preso il barattolo del sale, lo rovesciò tutto nella pasta del dolce.
All'improvviso la porta di casa si aprì. Era il contadino che tornava dall'osteria.
- Che stai facendo, donna? - gridò alla moglie. - Tu rovini quel dolce!
- Con buona ragione, marito mio, perché il topolino, nostro fedele amico, poco fa è annegato. La salsiccia sta piangendo, il cancello è uscito fuori dai cardini, la siepe è crollata, la gazza s°è legata le zampe, la foresta s’è lasciata cadere a terra, il cervo s'è strappato le corna, la fontana è diventata tutta fango, nostra ﬁglia ha rotto in cento pezzi la caraffa dell'acqua, ed io ho rovesciato mezzo chilo di sale nella pasta del dolce.
- Molto triste, moglie mia! Sentiremo certo la mancanza del nostro fedele amico! Ma disperarsi non serve a nulla. Io vado a costruire un nuovo pollaio.
E se ne andò nel cortile e costruì un nuovo pollaio.
Quando il contadino ebbe ﬁnito, sua moglie cominciò a cucinare un nuovo dolce, la figlia andò a prendere un'altra brocca d'acqua, la fontana ritornò a scorrere limpida, le corna del cervo ricominciarono a crescere, nella foresta, al posto degli alberi caduti, spuntarono nuovi germogli, la gazza slegò le sue zampe e volò alta sui campi, la siepe si mise di nuovo in piedi al suo posto, il cancello ritornò nei suoi cardini e la salsiccia si asciugò le lacrime.
Ma nessuno dimenticò mai il topolino, fedele amico di tutti.

