Giovanni Verità
C'era una volta un povero giovane di nome Giovanni, ma la gente lo chiamava Giovanni Verità perché mai in vita sua aveva detto una bugia. La sua fama arrivò all'orecchio del re che lo mandò a chiamare e gli fece ogni sorta
di domande. Quindi, poiché il giovane gli piaceva moltissimo, lo prese
come pastore e gli aﬁdò la custodia del suo bestiame migliore.
Giovanni Verità doveva portare al pascolo le greggi del re e andare
ogni mattina a rapporto dal sovrano in persona. Giovanni si avvicinava
al trono, si toglieva il berretto, faceva un profondo inchino e diceva:
-Buongiorno, Maestà.
-Buongiorno a te, Giovanni Verità. Come stanno i miei agnelli?
-Sono sempre più belli.
-Come stanno le mie vaccherelle?
-Sono sempre più belle.
-Come sta il mio torello?
-È sempre più bello.
Le cose andarono avanti per un pezzo a questa maniera. Il re era
sempre più soddisfatto del suo guardiano e ne faceva le lodi davanti a
tutta la corte.
Non passò molto che i cortigiani del re cominciarono ad essere invidiosi di Giovanni Verità e complottarono per indurlo a dire qualche bugia.
Un giorno il primo ministro si avvicinò al re e disse:
-Maestà, sono sicuro che una volta o l'altra il vostro Giovanni
dirà una bugia.
-Impossibile, è uno che non dirà mai bugia alcuna!
-Lasciate che io lo metta alla prova, e vedrete che una bugia la
anche lui. 
-Va bene, mettetelo alla prova, se volete. Ma ricordatevi bene:
che se voi riuscirete nel vostro intento, Giovanni sarà messo alla porta,
ma se fallirete toccherà a voi di essere cacciato via.
Il primo ministro, questo non se l'aspettava proprio e tornò a casa molto preoccupato. Notando la sua espressione infelice, la moglie gli domandò:
-Che hai marito mio? E tanto insistette che alla ﬁne egli le raccontò cos'era accaduto.
-Non preoccuparti, lascia fare a me, -disse la donna.
Il giorno dopo, senza perder tempo, essa andò sulla montagna a
cercare Giovanni e le sue bestie.
Quando lo ebbe trovato, disse che voleva comprare il torello del
re, ma Giovanni non volle neppur sentirne parlare. Inutilmente la donna
gli offrì grandi somme di denaro, gli promise fama e potenza. Nulla poté corrompere il bravo pastore. Fu soltanto quando la donna cominciò a
piangere dicendo che aveva bisogno del cuore del torello per guarire il
marito malato, che Giovanni tentennò.
-Ma che cosa dirò al re domani mattina, quando andrò da lui?
-Digli che il torello è scappato, che è caduto in un burrone o
che l'hanno divorato i lupi, -suggerì la moglie del ministro.
-Va bene, -rispose Giovanni, sia pure con riluttanza. Uccise
il torello, consegnò il cuore dell'animale alla donna e ne ricevette in cambio del denaro.
Rimasto solo, Giovanni cominciò a pensare al re:
-Che cosa gli andrò a dire domani?
Prese un bastone, lo piantò in terra, ci appese sopra la sua giacca,
gli mise in testa il cappello, si inchinò davanti a quella specie di fantoccio come se fosse il re e disse;
-Buongiorno, Maestà.
-Buongiorno a te, Giovanni Verità. Come stanno i miei agnelli?
-Sono sempre più belli. 
-Come stanno le mie vaccherelle? 
-Sono sempre più belle. 
-Come sta il mio torello? 
-Chissà dove è scappato…
Ma a questo punto Giovanni verità si interruppe e sospirò profondamente:
-No, così non va bene.
Prese di nuovo il bastone, lo piantò  in terra, vi gettò sopra la giacca e cappello, si inchinò davanti al fantoccio come se fosse il re e ricominciò:
-Buongiorno, Maestà.
-Buongiorno a te, Giovanni Verità. Come stanno i miei agnelli?
-Sono sempre più belli. 
-Come stanno le mie vaccherelle? 
-Sono sempre più belle. 
-Come sta il mio torello? 
-È caduto nel burrone…
A questo punto Giovanni Verità si fermò di nuovo e sospirò:
-No, no, così non va bene. 
E per la terza volta prese il bastone, lo piantò  in terra, lo rivestì della sua giacca e del suo cappello, si inchinò davanti al fantoccio come se fosse il re e ricominciò:
-Buongiorno, Maestà.
-Buongiorno a te, Giovanni Verità. Come stanno i miei agnelli?
-Sono sempre più belli. 
-Come stanno le mie vaccherelle? 
-Sono sempre più belle. 
-Come sta il mio torello? 
-Il lupo l'ha mangiato.
A questo punto Giovanni trasse un sospiro più profondo che mai:
-No, no, così non va bene.
E continuò tutto il giorno a far prove. Fu soltanto quando giunse il momento di rientrare che ebbe un'idea. Piantò ancora il bastone per terra,lo rivestì di nuovo della sua giacca e del suo cappello, si inchinò  profondamente, ripeté quel che aveva deciso di dire. Questa volta rimase soddisfatto e se ne tornò tranquillo a casa a dormire.
La mattina seguente, provo di nuovo la sua risposta e pensò:
-Sì,così Vv proprio bene!
Quando arrivò a palazzo il re lo stava già aspettando. Il primo ministro gli aveva raccontato ciò che era accaduto con il torello ed egli era curioso di sentire che cosa avrebbe detto il pastore. Giovanni si inchinò innanzi al re e cominciò:
-Buongiorno, maestà.
-Buongiorno a te, Giovanni Verità, come stanno i miei agnelli?
-Sono sempre più belli.
-Come stanno le mie vaccherelle?
-Sono sempre più belle.
-Come sta il mio torello?
Tutti trattennero il ﬁato in attesa di quel che avrebbe risposto Giovanni. Ma Giovanni non esitò:
- Il tuo torello caro l'ho ucciso per denaro. Il castigo accetterò
ma bugia mai non dirò.
Il re però si affrettò a consolarlo:
-No che non ti punirò, Giovanni! Ti perdono perché non hai
tentato di ingannarmi. Punirò, invece, coloro che hanno cercato di farti
diventare un bugiardo.
E subito licenziò il primo ministro, e mise al suo posto Giovanni Verità.
