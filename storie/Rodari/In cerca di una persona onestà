In cerca di una persona onestà

Una volta un pover'uomo rubò una vecchia pipa. Colto  
sul fatto venne messo in prigione. Dimenticato da tutti rimase là dentro per mesi e mesi senza processo, tanto che ad un certo punto cominciò a pensare al sistema per
uscirne fuori. Scappare non poteva, perché le guardie erano troppe e lo
sorvegliavano a dovere. Non gli restava, dunque, che ricorrere all'astuzia.
Un giorno pregò una delle guardie di condurlo dal re.
-Perché mai vuoi vedere il re? -domandò la guardia.
-Voglio dargli un tesoro rarissimo, -rispose il ladro. E così
fu condotto al cospetto del re.
-Che cosa vuoi da me? -gli domandò il re.
- Maestà, voglio offrirvi un tesoro rarissimo, -rispose il ladro,
e tirò fuori dalla sua tasca un pezzo di carta.
-Ma non è che un seme di pera! -gridò il re, quando il ladro
ebbe aperto il pacchetto.
-Si, è un semplice seme di pera, -rispose il ladro, -ma di un
tipo speciale di pera! Se voi lo piantate, diventerà un albero, e su questo
albero matureranno delle pere d'oro.
-E allora perché non lo piantate voi?
-C'è una buona ragione, -ribatté il ladro. -Per dare i frutti
d'oro, l'albero deve essere piantato da una persona che non ha mai rubato né mai imbrogliato nessuno. Altrimenti non produrrà che le solite
pere! Ecco perché ho portato a voi questo seme, Maestà. Voi sicuramente non avrete mai rubato né ingannato nessuno.
-Che sciocchezza, -borbottò il re, ricordandosi a un tratto che
tanti anni prima, quando era bambino aveva rubato una moneta d'oro a
sua madre. 
-Bene, che lo pianti allora 1l vostro cancelliere,- disse il ladro,
-Che sciocchezza, -disse prudentemente il cancelliere, che era facile a lasciarsi corrompere.
-Bene, lo pianterà allora il comandante dell'esercito reale, -propose il ladro.
- Ma io non faccio mica il giardiniere, -disse l'interpellato, che spesso aveva defraudato i soldati della loro paga.
-Bene, allora scegliete il giudice supremo, -suggerì il ladro al re. Ma neppure il giudice supremo ne volle sentir parlare, perché era solito emettere le sue sentenze a seconda delle mance che la gente era disposta a versargli.
-Allora lo pianterà il guardiano delle prigioni, -suggerì il ladro.
Ma anche il guardiano delle prigioni oppose un netto rifiuto, perché accettava denaro dai prigionieri e regolava di conseguenza la severità dei suoi modi.
E così la storia continuò per un pezzo. Chiunque il ladro suggerisse, trovava una scusa per rifiutare, perché in effetti aveva qualcosa sulla coscienza.
Alla ﬁne il ladro scoppiò a ridere:
-Tutti voi chiunque siate, e nessuno escluso, rubate, imbroglia-
te e mentite, ma per questo nessuno vi mette in prigione. Io invece,semplicemente per aver preso una vecchia pipa rotta devo starmene dentro.
Anche il re rise e ordinò che il ladro fosse posto immediatamente
in libertà.



