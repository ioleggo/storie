La donnola, in un giorno di primavera, decise di entrare nel granaio del contadino, per farsi un'abbuffata di grano.
Il portone era chiuso, non le restò che intrufolarsi da una fessura molto stretta, ma per sua fortuna era così snella che
non ci furono problemi.
Alla vista dell'enorme quantità di grano, la donnola perse la ragione e cominciò ad abbuffarsi, continuò il banchetto per giorni e giorni.
Quando fu talmente sazia da sentirsi scoppiare, provò ad uscire dal granaio, ma con suo stupore restò incastrata.
Un topino che osservava la scena, le si avvicinò e ridacchiando le disse:
- Hai voluto far l'ingorda, ora per tornare nella tua tana dovrai digiunare finché tornerai snella.-
Il topo se ne andò e la povera donnola restò giorni e giorni ad aspettare di tornare magra come prima.
